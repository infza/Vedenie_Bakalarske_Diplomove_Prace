# 📔 Vedenie Bakalárske a Diplomové Práce
* Konzultácie a Online Kurz Vedenie Bakalárskych a Diplomových Prác
* Univerzita Komenského v Bratislave Fakulta managementu UK FM, Vysoká škola DTI
* Prednášajúci: PhDr. Ing. Mgr. et Mgr. et Mgr. et Mgr. Miroslav Reiter, DiS., MBA, MPA, MSC, DBA, Ing. Paed. IGIP 
* Kontakt: miroslav.reiter@it-academy.sk | miroslav.reiter@fm.uniba.sk 

## 👨‍🏫 Čo treba za 1. semester k BC/DP práci
1. Preštudovať **smernicu dekana** (Vnútorný predpis) k záverečným prácami (pozrieť či na webe nie je aktualizovaná verzia)
2. Oboznámiť sa s **normou o citovaní dokumentov**: dokument [Pravidlá tvorby bibliografických odkazov na informačné zdroje podľa ISO 690](http://stella.uniba.sk/texty/690-2010_priklady.pdf)
3. Pozrite si [**CRZP Centrálny Register Záverečných Prác**](https://opac.crzp.sk/?fn=*AdvancedSearch&search=advanced&entity=0&seo=CRZP-Hľadanie). Moje práce a práce mojich študentov. Môžete sa inšpirovať najmä zdrojmi ak máte príbuznú/podobnú tému.
4. Za 1. semester vypracovať **projekt Bc./DP práce**
5. Viesť si **výkaz konzultácií**, kde vám na konci semestra udelím známku

## 👨‍🏫 Čo treba za 2. semester k BC/DP práci
Krátka odpoveď: **všetko** a **všetko, čo ste nestihli za 1. semester dokončiť**

1. Súčasný stav riešenej problematiky t.j. Teoretickú časť už korektne ukončiť aj s príslušnými citáciami, doplniť krížové odkazy, popisy obrázkov, tabuľiek a grafov
2. Spracovať ciele a metodiku práce vrátane čiastkových (parciálnych) cieľov, vybrať výskumný súbor, vzorku a metódy spracovania údajov/vedecké metódy, stanovanie a overenie hypotéz
3. Spracovať praktickú časť práce, Vyhodnotenie hypotéz, Zhrnutie výsledkov, Odporúčania pre prax a podnik/organizácia, doplniť prílohy
4. Napísať koniec
5. Napísať abstrakt (SK, EN), aktualizovať obsah aj s číslom strán. Ideálne aktualizovať odkazy v celom dokument (Ctrl + A a potom F9)

Všetky dokumenty sú tu na **GitHube** v **[priečinku Dokumenty](https://github.com/miroslav-reiter/Vedenie_Bakalarske_Diplomove_Prace/tree/main/Dokumenty)**

## 👍 Odporúčania a tipy
1. Používať na zdroje [**Zotero**](https://www.zotero.org/), [**Mendeley**](https://www.mendeley.com/), inú aplikáciu
2. Do práce pridať **vlastné vizualizácie/grafy/diagramy/dashboardy/obrázky** (v dokumentoch šablóny)
3. Štruktúrovať celý dokument cez **Nadpisy** (N1-H1) a **podnadpisy** (N2-H2). Boh chráň robiť obsah cez písanie bodiek...
4. Obrázkom, tabuľkam, grafov dávať popis cez funkciu **Vložiť Popis** (Pravé tlačidlo myši na obrázok alebo)

## 🧪 Hypotézy
Hypotéza je výskumný predpoklad. To znamená, že vyjadruje, čo si **vy osobne myslíte o danej problematike a probléme**. Vyjadruje určitý **názor výskumníka**.

Hypotézy sa formulujú, tak aby išlo o **vzťah 2 prvkov - premenných**, (napr. medzi chlapcami a dievčatami, 2 nástrojmi, 2 technológiami, 2 stavmi, 2 jazykmi, 2 školami, 2 ročníkmi a pod.). Ak formulácia nevyjadruje vzťah, nejde o hypotézu, alebo je hypotéza nesprávna (zlá). 

Zlaté pravidlá hypotézy:
1)	Hypotéza je tvrdenie vyjadrené oznamovacou vetou, ktoré sa musí potvrdiť (je pravda) alebo vyvrátiť (nie je to pravda).
2)	Hypotéza obsahuje 2 premenné.
3)	Hypotéza vyjadruje vzťah medzi 2 premennými (menší, väčší, slabší a pod.). 
4)	Hypotéza sa musí dať testovať (skúmať); premenné, ktoré obsahuje sa musia dať merať alebo kategorizovať.  

**Prečítajte si Gavoru** vid. zdroj nižšie. Kto má rad knihy odporúčam [**Dušan Katuščák**: Ako písať záverečné a kvalifikačné práce](https://www.martinus.sk/?uItem=38249)

Zdroj:  
Gavora, Peter a kol. 2010. Elektronická učebnica pedagogického výskumu. [online]. Bratislava : Univerzita Komenského, 2010. Dostupné na: http://www.e-metodologia.fedu.uniba.sk/ ISBN 978–80–223–2951–4.

## 📈 YouTube video záznamy z konzultácií Playlist
[YouTube kanál IT Academy](https://www.youtube.com/playlist?list=PLIu_ZdHo7Pk8WX2UPhxZaQW0SOZnED1sY)

## 🎖️ Témy zaverečných prác
### 2022-2023
1. Automatizácia reklamných kampaní
2. Nasadenie a využívanie Google Analytics 4 vo vybranej spoločnosti
3. Remarketing v PPC kampaniach Google Ads
4. Možnosti využitia Google Ads v podmienkach vybraného podniku
5. Využitie umelej inteligencie v copywritingu

### 2021-2022
1. Možnosti využitia Google Analytics v podmienkach vybraného podniku
2. Budovanie značky prostredníctvom sociálnych sietí
3. Facebook a jeho využitie v podnikaní
4. Tvorba a propagácia eshopu
5. YouTube a jeho využitie v podnikaní
6. LinkedIn a jeho využitie vo vybranej spoločnosti 

### 2020-2021
1. Digitálny marketing: online reklama a jej použitie
2. Marketing na sociálnych sieťach
3. Marketing na sociálnych sieťach vybraného podniku
4. Možnosti využitia Google Ads v podmienkach vybraného podniku
